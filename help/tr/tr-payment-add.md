

# Ödeme Ekleme ve Takibi

Hastadan alınan tahsilatları (Nakit, Kredi Kartı vb.) sisteme işleyerek bakiyeyi güncel tutmak için kullanılır.

**Yol:** `Hastalar > [Hasta Adı] > Tedavi`

## Ödeme Kaydetme

1.  Ekranın sağ tarafındaki işlem panelinden **Ödeme Ekle** butonuna tıklayın.
2.  Açılan pencerede gerekli alanları doldurun:
    * **Ödeme Tarihi:** Tahsilatın yapıldığı gün.
    * **Ödeme Türü:** Nakit, Kredi Kartı, Havale vb. seçin.
    * **Ödeme Miktarı:** Alınan tutarı girin.
    * **Para Birimi:** Planın para birimiyle aynı olmasına dikkat edin.
    * **Açıklama:** (İsteğe bağlı) Not düşün (Örn: *Peşinat*, *Taksit 1*).
3.  **Kaydet** butonuna basın.

## Finansal Durum (Borç Takibi)

Ödeme eklendikten sonra ödeme ekranın alt kısmındaki özet tablosu güncellenir:

* **Toplam Alacak:** Planın genel tutarı (İndirimler dahil).
* **Toplam Ödenen:** Şu ana kadar girilen ödemelerin toplamı.
* **Kalan Borç:** Hastanın ödemesi gereken tutar.